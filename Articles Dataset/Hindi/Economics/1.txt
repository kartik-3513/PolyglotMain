भारत सरकार देश में महिलाओं को वित्तीय लाभ पहुंचाने के लिए कई शानदार योजनाएं चला रही है। ऐसी ही एक कल्याणकारी योजना का नाम है प्रधानमंत्री मातृत्व वंदना योजना।
इस योजना का लाभ कोई भी शादीशुदा महिला उठा सकता है। योजना के तहत, सरकार की ओर से गर्भवती महिलाओं को 6,000 रुपये की आर्थिक मदद दी जाती है। आइए इस योजना के बारे में आपको विस्तार से जानकारी देते हैं।
क्या है योजना का उद्देश्य?
अक्सर गर्भवती महिला की सही देखभाल न होने की वजह से बच्चे कुपोषित रह जाते हैं और उन्हें तरह-तरह की बीमारियां घेरने लगती हैं। गर्भवती महिला के स्वास्थ्य और नवजात शिशुओं को कुपोषण से बचाने के लिए सरकार ने इस योजना को शुरू किया हुआ है।
कौन उठा सकता है योजना का लाभ?
भारत सरकार ने 1 जनवरी 2017 को इस योजना की शुरुआत की थी। पीएम मातृत्व वंदना योजना का उठाने के लिए गर्भवती महिलाओं की उम्र कम से कम 19 वर्ष होनी चाहिए। इस योजना का लाभ उठाने वाली महिलाओं को इसका ऑफलाइन आवेदन करना पड़ता है।
पीएम मातृत्व वंदना योजना के तहत भारत सरकार गर्भवती महिलाओं को तीन किस्तों में 6,000 रुपये की धनराशि ट्रांसफर करती है। इस योजना के पहले चरण में 1,000 रुपये, जबकि दूसरे और तीसरे चरण में दो-दो हजार रुपये से गर्भवती महिलाओं को लाभान्वित किया जाता है। आखिर के 1,000 रुपये महिला को अस्पताल की तरफ से दिए जाते हैं।
पैसा न मिलने पर यहां करें शिकायत
इस योजना के जरिए मिलने वाला पैसा सीधे महिला के बैंक अकाउंट में ट्रांसफर किया जाता है। अगर किसी कारणवश यह धनराशि महिला के बैंक अकाउंट में नहीं पहुंच रही है तो वे हेल्पलाइन नंबर पर संपर्क कर इसकी शिकायत कर सकती हैं। इस योजना के बारे में अधिक जानकारी आपको ऑफिशियल वेबसाइट