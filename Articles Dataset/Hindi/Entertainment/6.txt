मुंबई. गहरी काली आंखें, भरा पूरा शरीर और कातिल अदाओं से लाखों दिलों पर राज करने वाली एक्ट्रेस आशा सचदेव की जिंदगी किसी फिल्मी कहानी से कम नहीं है. आशा सचदेव ने अपने 40 साल के करियर में 90 से ज्यादा फिल्मों और टीवी सीरियल्स में अपनी अदाओं का जलवा बिखेरा.
70 और 80 के दशक में टॉप एक्ट्रेस में शुमार रहीं आशा ने अपने समय के सभी हिट डायरेक्टर्स और सुपरस्टार्स के साथ रोमांस किया.
आशा सचदेव का बोल्ड अंदाज भी पब्लिक ने खूब सराहा. खास बात यह है कि आशा सचदेव का एक मुस्लिम परिवार में जन्मी थीं और उनका पहला नाम नफीसा सुल्तान था. लेकिन उनका नाम बाद में आशा सचदेव रख दिया गया. इसके पीछे की भी एक दिलचस्प कहानी है. साथ ही आपको बता दें कि आशा सचदेव बॉलीवुड के दिग्गज एक्टर अरसद वारसी की स्टेप सिस्टर भी हैं. मतलब आशा और अरसद के पिता एक ही हैं लेकिन मां अलग अलग हैं.
मुस्लिम परिवार में जन्मी और बन गईं हिंदू
27 मई 1956 को मुंबई में जन्मी नफीसा सुल्तान अपने 3 भाई बहनों में सबसे बड़ीं थीं. नफीसा के पिता आशिक हुसैन वारसी एक राइटर थे. नफीसा की मां रजिया फिल्मों में काम किया करती थीं. आशिक हुसैन और रजिया के 3 बच्चे हुए और दोनों ने 60 के दशक में तलाक ले लिया. नफीसा और उनकी छोटी बहन मां रजिया के साथ रहीं और बेटा अनवर उनके पिता आशिक हुसैन के साथ रहने लगा. तलाक के बाद रजिया ने आईपी सचदेव से शादी कर ली.
आईपी सचदेव मुंबई के एक बड़े वकील थे. इसके बाद नफीसा सुल्तान का नाम बदलकर आशा सचदेव रखा गया और उनकी बहन का नाम रेशमा सचदेव कर दिया गया. आशा भी अपनी मां की तरह एक्ट्रेस बनना चाहती थीं. जिसको लेकर आशा ने मेहनत शुरू कर दी और पुणे फिल्म इंस्टीट्यूट में दाखिला लेकर एक्टिंग का कोर्स किया. इसके बाद आशा मुंबई आ गईं और फिल्मों में हाथ आजमाने लगीं.
आशा को शुरुआत में छोटे रोल मिलना शुरू हो गए 70 के शुरुआती दशक में आशा को कुछ फिल्में लीड रोल में भी मिलने लगीं. आशा ने बिंदिया और बंदूक, डबल क्रॉस, कशमकश, हाथी के दांत और हिफाजत जैसी फिल्मों में काम किया. अब तक 1975 का दौर आ चुका था आशा की अदाओं पर भी लोग दीवाने होने लगे थे. साथ ही फिल्ममेकर्स की भी आशा पर नजर थी. आशा ने भी फिल्मों में काम करना शुरू किया और पीछे मुड़कर नहीं देखा. आशा ने वादा तेरा वादा, वो मैं नहीं, महबूबा, शाही लुटेरा, एजेंट विनोद जैसी शानदार फिल्मों में काम किया.