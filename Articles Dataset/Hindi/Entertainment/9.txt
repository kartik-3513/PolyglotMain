बॉलीवुड एक्टर संजय कपूर की फिल्म 'राजा' और 'सिर्फ तुम' को काफी पसंद किया गया था. इन फिल्मों से वह रातों-रात सुपरस्टार बन गए थे.

उनकी इन फिल्मों ने बॉक्स ऑफिस पर अच्छा खासा बिजनेस किया था. इसके बाद भी वह अपने करियर में उस मुकाम तक नहीं पहुंच पाए जहां शायद आज उन्हें होना चाहिए था. अब वह ओटीटी पर अपनी किस्मत आजमा रहे हैं.

संजय कपूर ने अपने एक्टिंग करियर में कई फिल्मों में अहम किरदार निभाए हैं. उनकी कई फिल्में भी लोगों ने काफी पसंद की थी. फिल्म सिर्फ तुम की बिना किसी को देखे प्यार होने वाली अजीब कहानी को भी दर्शकों ने काफी पसंद किया था. लेकिन इसके बाद भी संजय को कोई खास फिल्मों के ऑफर नहीं मिले थे. हालांकि संजय दर्शकों के बीच अपनी पहचान बनाने में भी कामयाब हो चुके थे. लेकिन जानें कहा क्या कमी रही कि उन्हें अच्छी फिल्में करने के बाद भी काम नहीं मिला. अगर जो मिला तो उनकी वह फिल्में फैंस का दिल जीतने में नाकामयाब रही और फ्लॉप साबित हुई.

कपूर परिवार से ताल्लुक रखने वाले और अनिल कपूर और बोनी कपूर के छोटे भाई संजय कपूर का जन्म 17 अक्तूबर 1965 में मुंबई में हुआ था। संजय कपूर ने जहां अपने भाई की राह पकड़ी और फिल्म जगत में बतौर अभिनेता काम किया तो वहीं उनके बड़े भाई बोनी कपूर अपने पिता सुरिंदर कपूर की तरह ही फिल्म निर्माता बने। हालांकि एक तरफ जहां अनिल कपूर का फिल्म जगत में शानदार करियर रहा, तो वहीं बोनी कपूर ने भी बतौर निर्माता सफलता हासिल की। लेकिन इन दोनों से अलग संजय कपूर बॉलीवुड में वो सफलता न देख सकें और जल्द ही उनका करियर खत्म हो गया।

देखना पड़ा कई फ्लॉप फिल्मों का मुंह

फिल्म 'प्रेम'से बॉलीवुड में कदम रखने वाले सजंय के हिस्से में ज्यादातर फ्लॉप फिल्में ही आईं. हालांकि वह अपनी डेब्यू फिल्म से भी लोगों के बीच पहचाने जाने लगे थे. इस फिल्म के बाद संजय कपूर ने माधुरी दीक्षित के साथ फिल्म 'राजा' में काम किया और ये फिल्म सुपरहिट हुई. लेकिन अपने भाई अनिल कपूर की तरह संजय कपूर का बॉलीवुड करियर बहुत ज्यादा सफल नहीं हो सका. उनकी फिल्में भले ही फ्लॉप रहती हों लेकिन वह अपने करियर में हमेशा बॉलीवुड के चर्चित चेहरे रहे हैं. इन दिनों वह ओटीटी पर अपनी किस्मत आजमा रहे हैं.

नेगेटिव रोल में भी आजमाया हाथ

अपने एक्टिंग करियर में जहां संजय कपूर ने में सिर्फ एक या दो हिट फिल्मों के अलावा ज्यादातर फ्लॉप फिल्मों में ही काम किया. दो हिट देने के बाद उनका करियर ग्राफ गिरने लगा. संजय कपूर ने औजार', 'मोहब्बत' और 'सिर्फ तुम' जैसी फिल्मों में काम किया. लेकिन उनकी ये फिल्में बॉक्स ऑफिस पर बुरी तरह फ्लॉप हुईं. इसके बाद साल 2002 में आई फिल्म ‘कोई मेरे दिल से पूछे’ में ये ईशा देओल के साथ नजर आए. इस फिल्म में उन्होंने नेगिटव रोल भी निभाया. फिल्म में उनकी भूमिका को तो पसंद किया लेकिन फिल्म कुछ खास कमाल नहीं दिखा पाई. इसके बाद वह कई फिल्मों में छोटे मोटे रोल में नजर आए.

बता दें कि संजय कपूर ने बॉलीवुड में एंट्री करते ही माधुरी दीक्षित, जूही चावला और ममता कुलकर्णी जैसी उस दौर की कई बड़ी एक्ट्रेसेज संग काम किया था. बोनी और अनिल कपूर के सबसे छोटे भाई संजय ज्यादा दिन बॉलीवुड में अपनी जड़े नहीं जमा सके और अब वह अपने करियर को फिर से रफ्तार देने के लिए ओटीटी का सहारा ले रहे है.