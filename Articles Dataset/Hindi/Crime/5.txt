रोहिणी जिले के डीसीपी डॉ गुरइकबाल सिंह सिद्धू ने जानकारी देते हुए बताया कि रोहिणी जिले में अवैध शराब व जुआ की बिक्री पर छापेमारी के तहत प्रशांत विहार, अमन विहार, बुध विहार, बेगमपुर, विजय विहार, दक्षिण रोहिणी एवं कंझावला थाना पुलिस की टीम ने महिला सहित 8 जुआरियों व चार तस्करों को पकड़ा है.

बताया कि बीते 23 मार्च को थाना अमन विहार के स्टाफ ने पेट्रोलिंग के दौरान एक संदिग्ध महिला को चेकिंग के लिए रोका गया.

नई दिल्ली: रोहिणी जिले में ऑर्गनाइज क्राइम के खिलाफ विभिन्न थाना पुलिस ने अलग अलग मामलों में दो महिला समेत 4 शराब तस्कर और जुआ गतिविधि में शामिल 8 लोगों को धर दबोचा है. पुलिस ने इनके कब्जे से 446 क्वार्टर अवैध शराब और 8,880 रुपये नकद, जुए की पर्ची, ताश आदि जब्त किया है.

रोहिणी जिले के डीसीपी डॉ गुरइकबाल सिंह सिद्धू ने जानकारी देते हुए बताया कि रोहिणी जिले में अवैध शराब व जुआ की बिक्री पर छापेमारी के तहत प्रशांत विहार, अमन विहार, बुध विहार, बेगमपुर, विजय विहार, दक्षिण रोहिणी एवं कंझावला थाना पुलिस की टीम ने महिला सहित 8 जुआरियों व चार तस्करों को पकड़ा है. बताया कि बीते 23 मार्च को थाना अमन विहार के स्टाफ ने पेट्रोलिंग के दौरान एक संदिग्ध महिला को चेकिंग के लिए रोका गया.

चेकिंग करने पर उसके कब्जे से 100 क्वार्टर देशी शराब जब्त की गई. डीसीपी के मुताबिक एक अन्य मामले में थाना कंझावला के स्टाफ ने पेट्रोलिंग के दौरान एक संदिग्ध व्यक्ति को पकड़ा है जो सिर पर प्लास्टिक की थैली में 50 क्वार्टर शराब भरकर ले जा रहा था. पुलिस ने युवक को गिरफ्तार कर दिल्ली आबकारी अधिनियम के तहत मामला दर्ज किया. आरोपी की पहचान सुनील कुमार के रूप में हुई.

ऐसे ही एक मामले में थाना प्रशांत विहार की टीम ने रजापुर गांव में पेट्रोलिंग के दौरान एक संदिग्ध व्यक्ति को पकड़ा, जो प्लास्टिक बैग में 200 क्वार्टर शराब ले जा रहा था. उसकी पहचान माधव के रूप में हुई. साथ ही बुद्ध विहार पुलिस टीम ने रिठाला गांव के पास पेट्रोलिंग के दौरान एक महिला शराब तस्कर को पकड़ा है, जब वह एक संदिग्ध प्लास्टिक बैग ले जा रही थी. तलाशी के दौरान उसके बैग से 96 क्वार्टर अवैध शराब जब्त की गई.

उन्होंने आगे बताया कि बीते 23 मार्च को बेगमपुर पुलिस टीम ने पेट्रोलिंग के दौरान रात करीब 8:40 बजे राजीव नगर एक्सटेंशन में ताश खेलने और पैसे का सट्टा लगाने वाले दो लोगों को पकड़ा है. उनके कब्जे से 2,580 रुपये नकद, सट्टा पर्ची / ताश और अन्य सामग्री भी जब्त की गई है. आरोपितों की पहचान सनी और कंडी लाल के रूप में हुई है.

साथ ही विजय विहार के पेट्रोलिंग स्टाफ ने विजय विहार फेज-1 में पेट्रोलिंग के दौरान ताश खेलने व उन पर सट्टा लगाने के आरोप में 4 लोगों को नामजद किया है, जब कुछ लोग सट्टा खेलने के लिए पार्क में जमा थे. उनकी पहचान सोनू, पवन कुमार, विकास कुमार और सिरो पासवान के रूप में हुई है. इन सभी के खिलाफ आगे की जांच जारी है.